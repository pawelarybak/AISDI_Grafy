<head>
<meta charset="UTF-8">
</head>
<body>
<h1 id="aisdi---projekt-z-algorytmów-grafowych">AISDI - projekt z algorytmów (grafowych)</h1>
<p>Graf G jest <em>izomorficzny</em> z grafem H, jeśli istnieje wzajemnie jednoznaczna funkcja (bijekcja) odwzorująca wierzchołki grafu G w wierzchołki grafu H w ten sposób, że jeśli dwa wierzchołki w grafie G są połączone krawędzią, to odpowiadające im wierzchołki w grafie H są również połączone krawędzią.</p>
<p>Proszę napisać program, który:</p>
<ol style="list-style-type: decimal">
<li>Wczyta dwa grafy nieskierowane z plików o nazwach przekazanych jako argumenty jego wywołania.</li>
<li>Sprawdzi, czy wczytane grafy są izomorficzne i jeśli tak, wyświetli odpowiednią funkcję odwzorującą wierzchołki.</li>
</ol>
<p><strong>Uwaga:</strong> krawędzie grafu mogą być tylko jednokrotne, ale grafy mogą nie być spójne, a wierzchołki mogą być połączone krawędzią również same ze sobą.</p>
<h2 id="sposób-uruchomienia-programu">Sposób uruchomienia programu</h2>
<pre><code>&gt;./program plik_z_opisem_grafu_1 plik_z_opisem_grafu_2</code></pre>
<h2 id="format-pliku-z-opisem-grafu">Format pliku z opisem grafu</h2>
<p>W pierwszej linii znajduje się dodatnia liczba całkowita oznaczająca liczbę wszystkich wierzchołków w grafie. Poniżej, dla każdej krawędzi w grafie, znajduje się linia z dwoma nieujemnymi liczbami całkowitymi, oznaczającymi numery wierzchołków połączonych tą krawędzią. Numeracja wierzchołków zaczyna się od 0. Liczby w jednej linii oddzielone są znakiem spacji.</p>
<h2 id="wynik-działania-programu">Wynik działania programu</h2>
<p>Wynikiem działania programu powinno być wyświetlenie na ekranie napisu <code>Izomorficzne</code> w przypadku gdy dwa wejściowe grafy są izomorficzne, lub <code>Nieizomorficzne</code> w przypadku przeciwnym. Kolejne linie poniżej napisu <code>Izomorficzne</code> powinny zawierać odwzorowania numerów wierzchołków z grafu pierwszego (w kolejności rosnącej) w odpowiednie numery wierzchołków w grafie drugim: <code>numer_wierzchołka --&gt; numer_wierzchołka</code>.</p>
<p><strong>Uwaga:</strong> w przypadku, gdy istnieje więcej niż jedna funkcja odwzorująca wierzchołki, program powinien wyświetlić dowolną z nich.</p>
<h2 id="przykład-1">Przykład 1</h2>
<p>graf1.txt:</p>
<pre><code>3</code></pre>
<p>graf2.txt:</p>
<pre><code>3</code></pre>
<p>wynik:</p>
<pre><code>&gt;./program graf1.txt graf2.txt
Izomorficzne
0 --&gt; 0
1 --&gt; 1
2 --&gt; 2</code></pre>
<h2 id="przykład-2">Przykład 2</h2>
<p>graf1.txt:</p>
<pre><code>4
0 1
1 2
2 3
3 0
3 1</code></pre>
<p>graf2.txt:</p>
<pre><code>4
1 3
3 2
2 0
0 1
1 2</code></pre>
<p>wynik:</p>
<pre><code>&gt;./program graf1.txt graf2.txt
Izomorficzne
0 --&gt; 3
1 --&gt; 2
2 --&gt; 0
3 --&gt; 1</code></pre>
</body>